# Praktikprojekt KULTURHUSET
_Af Frank Goldmann_
#### Webintegrator 73 april 2018
#### Varighed: 3 uger
Individuel opgaveløsning og sparring med holdkammerater.

**Teknik**: MYSQL, Nodejs og Express, API, JSON, Javascript ES6 og OOP, HTML5 og Canvas, CSS3

**Formål**: At træne det lærte i Webintegration, Avanceret Webintegration og Dynamisk Web for derved at opnå større rutine i udviklingsprocessen, faglig fordybelse og tilegnelse af ny læring.
Du skal planlægge og udvikle et website til et kulturhus.

#### Om opgaven
Kulturhuset arrangerer film- og teater forestillinger, koncerter, udstillinger og foredrag.
Som bruger af kulturhuset skal man kunne se en kalender med aktiviteter og det skal være muligt at bestille billetter til de enkelte arrangementer.
Administrator kan oprette og redigere arrangementer, samt oprette salens siddepladser med henblik på reservation. 
#### Opgavens løsningsniveauer
##### Grundniveau
Du har planlagt, udviklet og dokumenteret et website i Nodejs enten med Restify eller Express og en tilhørende database.
Databasen indeholder arrangementer med tid, varighed og sted samt pris og andet praktisk info.
Alle arrangementer vises i en samlet oversigt sorteret efter dato. Det samme gælder for alle arrangementer i en bestemt kategori.
##### Niveau 1
Med udgangspunkt i grundniveauet er det endvidere muligt at oprette og redigere arrangementer.
Der kan søges efter arrangementer med forskellige kriterier som f.eks. dato og kategori.
Nyoprettede arrangementer vises under ”Nyheder” – eksempelvis de seneste 5, og nyheder vises kun under nyheder 8 dage efter den er oprettet.
##### Niveau 2
Med udgangspunkt i niveau 1 er det muligt at reservere billetter til arrangementerne. 
##### Niveau 3
Med udgangspunkt i niveau 2 er det muligt at reservere nummererede pladser til enkelte aktiviteter. Det betyder at der skal være en oversigt over ledige pladser i salen. Ved klik på en plads tilføjes den til reservationslisten (svarende til en kurv).
##### Niveau 4a
Med udgangspunkt i niveau 3 udbygges funktionaliteten med pladsbestilling, så der vælges hvor mange pladser man ønsker ved siden af hinanden, og der må ikke efterlades enkeltpladser indeklemt mellem andre reservationer eller i siden.
##### Niveau 4b
Med udgangspunkt i niveau 3 er det muligt for administrator at bestemme antal rækker og antal siddepladser i hver række.
##### Niveau 4c
Med udgangspunkt i niveau 4b er det muligt for administrator at oprette en mellemgang med henholdsvis lige- og ulige numre, samt en eller flere sofarækker.
Øvrig funktionalitet
Uanset hvilke niveau du løser opgaven på kan du tilføje ekstra funktionalitet som f.eks.
- Brugeroprettelse
- Personlig side
- Rating
- Tilmeld nyhedsbrev
- Breadcrums
- Reklamebanner
- Populæreste film (flest solgte pladser og/eller højst ratede )
- Tilbud
- Grupperabat

